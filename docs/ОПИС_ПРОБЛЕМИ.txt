ОПИС ПРОБЛЕМИ

Виконуючи курсову роботу, я буду досліджувати API та інші способи стягування
даних з інтернету. Я буду вивчати способи роботи з різними типами даних, щоб
змогти ефективно зберігати та обробляти інформацію з інтернету.

Мережа інтернет – це прекрасне місце, щоб заробляти  кошти. В інтернеті можна
продавати, купляти, просувати різноманітну продукцію та навіть починати створювати
свою власну справу. Велике місце серед всіх цих можливостей дісталось рекламі.
Якщо у людини є відомий профіль чи сторінка в будь-якій соціальній мережі, то
вона може заробляти великі суми суто на просуванні якогось бренду. Але звісно ж
перед тим, як заробляти, треба якимсь чином зробити свою сторінку популярною
серед інших користувачів.

Оскільки за останній час соціальна мережа Instagram переросла у велику, повноцінну
бізнес платформу, деякі користувачі створюють свій профіль з конкретною ціллю
заробити гроші і ставляться до цього, як до повноцінної роботи. Ці люди займаються
розвитком своєї сторінки, щоб пізніше мати змогу на ній заробляти. Є багато
способів здобути популярність в соціальній мережі. Є безліч порад, книжок і
навіть людей, які будуть займатись вашою сторінкою замість вас.

Також для швидкого розвитку сторінки користувачі часто організовують конкурси
та розіграші. Оскільки в більшості основною умовою участі в розіграші є підписка
на сторінку організатора, то така активність допомагає ефективно й швидко
збільшити кількість глядачів.

Переможців обирають шляхом випадкового вибору. Якби власник сам вибирав переможця,
то не зміг би довести, що вибір було зроблено чесним шляхом. Для цього
використовуються різноманітні програми, які допомагають справедливо обрати
переможця. Якщо один або декілька користувачів організовують розіграш, то для
участі в ньому необхідно виконати ряд вимог (лайки, підписки, коментарі під
конкретними постами). Якщо учасник не виконує ці вимоги і перемагає в конкурсі,
о його перемога має анулюватись. Після цього повторно проводяться пошуки переможця.

Я хочу написати програму, яка буде обробляти сторінки в соціальній мережі
Instagram і знаходити випадкового переможця. Також моя програма зможе перевірити,
чи виконав учасник всі умови конкурсу. В разі не дотримання учасником всіх умов
моя програма буде робити повторний вибір переможця згідно загальних правил.

Отже, мені необхідно розібратись з роботою Instagram API, прочитати документацію
та зробити всі необхідні кроки, щоб отримати доступ до даних. Також доцільно
зрозуміти, як треба правильно подавати запит на отримання інформації, та дослідити,
в якому форматі я зможу отримувати відповідь. Після отримання необхідної інформації
треба створити програму, яка буде проводити пошук переможця та перевіряти чи виконав
він всі умови. Для цього необхідно буде знову ж таки отримувати інформацію (імена
користувачів, які поставили вподобали світлину, прокоментували або підписались)
та перевіряти, чи відповідає переможець всім вимогам.

Можна спробувати знайти вже готову програму, використовуючи яку мені вдасться
отримувати необхідну інформацію. Якщо мені вдасться знайти програму, що зможе
знаходити необхідні мені дані, то треба буде прочитати документацію до використання
знайденого коду і перевірити його працездатність.
